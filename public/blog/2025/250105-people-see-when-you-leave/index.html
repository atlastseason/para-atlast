<!DOCTYPE html>
<html lang="en-us" dir="ltr">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
  <meta charset="utf-8">
<meta name="viewport" content="width=device-width">
<title>มองเห็นเมื่อเราเดินจากไป | มังเขียว atlast blog</title>

    <link rel="stylesheet" href="/css/main.css">


      <script src="/js/main.js"></script>


</head>
<body>
  <header>
    <div>
<h1>มังเขียว atlast blog</h1>
</div>
<div>

  <nav>
    <ul>
    <li>
      <a href="/">Home</a>
    </li>
    <li>
      <a href="/art/">Art</a>
    </li>
    <li>
      <a aria-current="true" class="ancestor" href="/blog/">Blog</a>
    </li>
    <li>
      <a href="/comic/">Comic</a>
    </li>
    <li>
      <a href="/video/">Video</a>
    </li>
    <li>
      <a href="/tags/">Tags</a>
    </li>
    </ul>
  </nav>

</div>

  </header>
  <main>
    
<section>
  <h1>มองเห็นเมื่อเราเดินจากไป</h1>
  
  
  <time datetime="2025-01-05T21:09:07&#43;07:00">Jan 05, 2025 9:09 PM</time>

  <p><img src="crop-ask.jpg" alt="Back of a suv with boxes of boardgame stack on top of each others" title="See you next time"></p>
<blockquote>
<p>ตอนเราสุขภาพดี ไม่มีใครถามเราหรอกพี่ แต่พอหายป่วย กลับมายินดีกันใหญ่</p>
</blockquote>
<p>ช่วงนี้ต้องขนของบ่อยๆ จากบ้านไปบ้านใหม่ จากที่เช่าไปบ้านใหม่ วนไปวนมา</p>
<p>คนที่เคยเห็นเราในพื้นที่เช่าทุกวัน ผ่านไปผ่านมา ได้แต่มองเฉยๆแล้วก็ใช้ชีวิตตัวเอง แต่พอเรากำลังย้ายของออก กลับมาถามว่า <em>”จะไปแล้วหรอ จะไปไหน น่าเสียดายนะ”</em></p>
<p>เออแปลกดี ทั้งๆที่เราก็อยู่ตรงนั้นตั้งนาน ไม่เคยคิดจะเข้ามาถาม แต่พอเราจะไปกลับเข้ามาถาม แล้วก็มารำเพ้อรำพันว่าน่าเสียดายจัง เหมือนกำลังจะมีอะไรดีๆ จัดร้านซะสวยเลยนะ <strong>น่าเสียดายจัง</strong></p>
<p>ทำให้ผมนึกถึงบทสนทนาที่ผมเคยคุยกับรุ่นพี่ในตอนที่เรากำลังปรึกษากันเรื่องการช่วยเหลือวงการบอร์ดเกมไทยว่า ทำไมคนไทยถึงไม่นิยมบอร์ดเกมไทย และไม่มีใคร แม้แต่กับคนที่อยู่ในวงการ ก็ไม่ช่วยกันดันแสงสปอตไลท์ไปที่กลุ่มคนที่รักและอยากผลักดันให้บอร์ดเกมไทยที่ <em>คนไทยทำกันเอง</em> ไปได้ไกลกว่านี้</p>
<p>คนเรา เวลาที่เรากำลังลำบาก ทำงานหนัก คงไม่มีใครอยากมารู้เรื่องหรอก มันดูไม่น่าสนใจ ดูเหนื่อยที่จะฟัง แต่พอเราประสบความสำเร็จปุ๊บ ว้าว เธอ ทำยังไง เธอนี่โชคดีนะ ไปเรียนจากใคร ขอดูสูตรสำเร็จหน่อยได้ไหม</p>
<p>มีประโยคหนึ่งที่ผมบอกกับเขาไปว่า <em>”ตอนเราสุขภาพดี ไม่มีใครถามเราหรอกพี่ แต่พอหายป่วย กลับมายินดีกันใหญ่”</em></p>
<p>คนเรามันคงมีบางอย่างในใจ เวลาปกติก็คือนึกว่าจะมาเมื่อไหร่ ทำอะไรตอนไหนก็ได้ ไม่คิดถึงตอนที่เขาจะหายไปจากชีวิต</p>
<p><em>เมื่อตอนนั้นกลับมาเสียดาย</em></p>
<p>ตอนนี้ สิ่งสำคัญก็คือการได้ทำอะไรที่ตัวเองมีความสุข การเขียนเรื่องราวพวกนี้ก็เป็นหนึ่งในนั้นในตอนนี้ ทุกอย่างมีการเปลี่ยนแปลงเสมอ แต่การอยู่กับปัจจุบัน สำหรับผม คือการมีชีวิตอยู่ที่ดีที่สุด มีความสุขที่สุดแล้ว</p>
<p><strong>อดีต</strong>เกิดขึ้น มีไว้ให้เรียนรู้ เพื่อวางแผนเตรียมพร้อมให้กับ<strong>อนาคต</strong>ที่ยังมาไม่ถึง</p>
<p>แต่สิ่งสำคัญที่ทุกคนมักจะมองข้าม ก็คือปัจจุบัน ที่เรารู้สึกตัว ยังหายใจ ยังมีอะไรดีๆกิน มีบ้านอยู่ มีเพื่อนฝูง มีครอบครัว มิตรภาพจากระยะทางไกล หนังสือดีๆที่ได้อ่าน หนังดีๆที่ได้ดู ได้ทำอะไรที่ตัวเองอยากทำ</p>
<blockquote>
<p>พวกนี้แหละ คือสิ่งที่ทำให้ชีวิตที่เกิดมา ไม่เสียดายเลย</p>
</blockquote>

  
  <div>
    <div>Tags:</div>
    <ul>
        <li><a href="/tags/diary/">Diary</a></li>
    </ul>
  </div>

</section>

  </main>
  <footer>
    <p>Copyright 2025. All rights reserved.</p>

  </footer>
</body>
</html>
