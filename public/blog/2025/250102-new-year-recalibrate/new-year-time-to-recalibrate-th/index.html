<!DOCTYPE html>
<html lang="en-us" dir="ltr">
<head>
  <meta charset="utf-8">
<meta name="viewport" content="width=device-width">
<title>ปีใหม่ ตั้งตัวใหม่ | มังเขียว atlast blog</title>

      <link rel="stylesheet" href="/css/main.min.5522e5c0003ed5a1d2ce574950e6f8f9c6e212c9b745ec84de9671ab45ed212a.css" integrity="sha256-VSLlwAA&#43;1aHSzldJUOb4&#43;cbiEsm3ReyE3pZxq0XtISo=" crossorigin="anonymous">


      <script src="/js/main.23cd0c7d837263b9eaeb96ee2d9ccfa2969daa3fa00fa1c1fe8701a9b87251a1.js" integrity="sha256-I80MfYNyY7nq65buLZzPopadqj&#43;gD6HB/ocBqbhyUaE=" crossorigin="anonymous"></script>


</head>
<body>
  <header>
    <h1>มังเขียว atlast blog</h1>

  <nav>
    <ul>
    <li>
      <a href="/">Home</a>
    </li>
    <li>
      <a href="/art/">Art</a>
    </li>
    <li>
      <a aria-current="true" class="ancestor" href="/blog/">Blog</a>
    </li>
    <li>
      <a href="/comic/">Comic</a>
    </li>
    <li>
      <a href="/video/">Video</a>
    </li>
    <li>
      <a href="/tags/">Tags</a>
    </li>
    </ul>
  </nav>


  </header>
  <main>
    
  <h1>ปีใหม่ ตั้งตัวใหม่</h1>

  
  
  <time datetime="2025-01-02T21:21:43&#43;07:00">Jan 02, 2025 9:21 PM</time>

  <h2 id="ถงเวลาตงตวใหม">ถึงเวลาตั้งตัวใหม่</h2>
<blockquote>
<p>อะชะเฮ้ย ปีใหม่อีกแล้ววว อีหยัง เวลาผ่านไปไวเกิ๊น</p>
</blockquote>
<p>ต้อนรับปีงู กับการตั้งค่าตัวเองใหม่ วางแผน จัดการ และมุ่งหน้าสู่เป้าหมายที่วางไว้อย่างเต็มกำลัง!</p>
<p>ได้ลองทำแบบฝึกหัดการวางแผนสำหรับปีใหม่ว่าเราจะทำอะไรบ้าง <a href="https://rm-rethink.b-cdn.net/AnnualReview.pdf?utm_source=sfmc&amp;utm_medium=email&amp;utm_campaign=Rethink_001_January_25_BuyersAndUsers_SS_CC_241228&amp;utm_term=https%3a%2f%2frm-rethink.b-cdn.net%2fAnnualReview.pdf&amp;utm_id=669498">ลองโหลดไปทำกันดูได้</a></p>
<p>ทำแล้วรู้สึกได้เห็นทิศทางและสิ่งที่ตัวเองต้องทำชัดเจนขึ้นมาเยอะมาก</p>
<p>แล้วปีนี้จะทำอะไรบ้าง จะมาเล่าคร่าวๆโครงๆให้ฟัง</p>
<ol>
<li>ปลดหนี้</li>
<li>ทำบ้านให้เสร็จ</li>
<li>มีเงินเดือน</li>
</ol>
<p>มาไล่ทีละข้อ</p>
<h2 id="ปลดหน">ปลดหนี้</h2>
<p>ในการทำบ้าน ต้องใช้เงินเยอะมาก ผมเป็นคนต้องไปดูแลการสร้างบ้านกับแม่ด้วยกัน ตั้งแต่ดูแลจ้างช่าง สั่งของ ไปขนของ ดูการทำงาน เช็คความเรียบร้อย เก็บของในไซท์ ดูแลช่าง จัดการเวลา ทุกอย่างแทบจะทำเองกันทั้งหมด เป็นรับเหมาย่อมๆเลยก็ว่าได้</p>
<p>และทุกขั้นตอน ก็เต็มไปด้วยค่าใช้จ่าย ทั้งโดยตรง และแอบแฝงต่างๆรายทาง เรียกได้ว่า แทบจะเทเงินเก็บหมดทั้งชีวิต (และหนี้บัตรอีกสองสามใบ) เพื่อให้การสร้างบ้านเป็นไปด้วยความเรียบร้อย ไม่ติดขัด</p>
<p><em>เพราะถ้าโครงสร้างบ้านและสิ่งจำเป็นไม่เรียบร้อย เราก็จะอยู่กับบ้านที่ไม่แข็งแรงและมีปัญหาในอนาคตอย่างแน่นอน</em></p>
<p>เป้าหมายแรกของปีนี้ ก็คือการปลดหนี้ที่คั่งค้าง ทั้งบัตรเครดิตและสินเชื่อ</p>
<h2 id="ทำบานใหเสรจ">ทำบ้านให้เสร็จ</h2>
<p>จากที่เล่าไปว่า เราดูแลการสร้างบ้านตั้งแต่ลงเข็ม ตอนนี้อยู่ขั้นตอนการติดตั้งห้องน้ำ ซึ่งทุกขั้นตอน มีปัญหาทุกขั้นตอน</p>
<p>ไม่ว่าจะดูแลหาช่างที่ว่างและมีฝีมือมาทำงานให้เราที่จะคอยแก้ปัญหา ช่วยดูแล ที่สำคัญคือ รับผิดชอบ</p>
<p>ผมเลยตั้งว่า จะช่วยแม่ดูแลการสร้างบ้านไปจนกว่าจะเสร็จสิ้นเรียบร้อย คาดว่าจะสามารถเข้าอยู่ได้ในสิ้นเดือนมกราคมอย่างเร็วที่สุด</p>
<p>ก็ไม่ใช่ว่าจะหยุดทำงานไปโดยสิ้นเชิง เพราะก็ทำสลับไปช่วยดูตลอด แค่อยากมาเคลียร์ว่า เราจะโฟกัสที่บ้านเป็นหลักให้เสร็จ แล้วถึงจะมาทำงานออนไลน์เต็มตัวอีกที</p>
<h2 id="มเงนเดอน">มีเงินเดือน</h2>
<p>ผมตอนนี้ไม่ได้ทำงานประจำมา 9 เดือนแล้ว เป้าหมายการทำงานในตอนนี้ผมเปลี่ยนไป ผมอยากทำงานแบบที่สามารถทำที่ไหน เวลาไหนก็ได้ เพราะเวลานั้น มีค่ามากกว่าที่จะเอาไปให้กับบริษัทใดบริษัทหนึ่ง</p>
<p>เป้าหมายข้อนี้เลยไม่ใช่การกลับไปทำงานประจำอีก แต่เป็นการสร้างรายได้เป็นเงินเดือนที่เข้าอย่างสม่ำเสมอทุกเดือน ตั้งใจไว้ว่าจะทำให้เท่ากับเงินเดือนที่เคยทำได้ตอนทำงานประจำ แต่ตอนนี้ตั้งไว้ที่ 15,000 บาทต่อเดือน ให้มีเงินไว้ใช้ชีวิตประจำวันได้ก่อน</p>
<h2 id="แลวยงไงตอ">แล้วยังไงต่อ?</h2>
<p>ทั้งสามข้อหลักที่ผมตั้งใจจะทำให้สำเร็จลุล่วงในปีนี้ (อยากให้สำเร็จตั้งแต่เดือนแรกเลยแหละ 555) ผมอยากมาเผยแพร่ให้ทุกคนได้เป็นสักขีพยานว่า นายมังกรเขียวคนนี้ จะทำสามข้อนี้ให้สำเร็จให้จงได้เลย!</p>
<p>เพราะผมเชื่อว่า การลั่นวาจาอะไรไป มันมีแรงกดดันจากคนรอบตัว แล้วยิ่งผมเป็นคนที่ต้องมีคนจ้องถึงจะทำงาน เลยเอามาโพสให้โลกรู้เลยว่า <strong>ฉันจะต้องทำให้สำเร็จให้ได้เลย!</strong></p>
<h3 id="ในวนนอยากอพเดทเพยงเทานกอน">ในวันนี้อยากอัพเดทเพียงเท่านี้ก่อน</h3>
<p>ตั้งใจว่าจะอัพเดทให้เหล่าผู้ติดตามที่น่ารักทุกคนได้ทราบอย่างน้อยวันละ 1 ครั้ง</p>
<p>จะได้รู้ว่า เราจริงจังนะ อย่าเพิ่งหนีไปไหนไกล</p>
<p>ขอบคุณมากๆที่ติดตามกัน และฝากให้นายมังกรเขียว แอดลาสซีซัน คนนี้ เป็นคนที่คุณเลือกให้ใช้เวลาด้วยกันนะครับ!</p>
<pre><code>- มังกรเขียว atlastseason
</code></pre>

  
  <div>
    <div>Tags:</div>
    <ul>
        <li><a href="/tags/plan/">Plan</a></li>
        <li><a href="/tags/announcement/">Announcement</a></li>
    </ul>
  </div>


  </main>
  <footer>
    <p>Copyright 2025. All rights reserved.</p>

  </footer>
</body>
</html>
