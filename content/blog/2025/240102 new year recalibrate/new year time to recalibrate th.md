+++
title = 'ปีใหม่ ตั้งตัวใหม่'
date = 2025-01-02T21:21:43+07:00
tags = ['plan','announcement']
+++


## ถึงเวลาตั้งตัวใหม่

> อะชะเฮ้ย ปีใหม่อีกแล้ววว อีหยัง เวลาผ่านไปไวเกิ๊น

ต้อนรับปีงู กับการตั้งค่าตัวเองใหม่ วางแผน จัดการ และมุ่งหน้าสู่เป้าหมายที่วางไว้อย่างเต็มกำลัง!

ได้ลองทำแบบฝึกหัดการวางแผนสำหรับปีใหม่ว่าเราจะทำอะไรบ้าง [ลองโหลดไปทำกันดูได้](https://rm-rethink.b-cdn.net/AnnualReview.pdf?utm_source=sfmc&utm_medium=email&utm_campaign=Rethink_001_January_25_BuyersAndUsers_SS_CC_241228&utm_term=https%3a%2f%2frm-rethink.b-cdn.net%2fAnnualReview.pdf&utm_id=669498)

ทำแล้วรู้สึกได้เห็นทิศทางและสิ่งที่ตัวเองต้องทำชัดเจนขึ้นมาเยอะมาก

แล้วปีนี้จะทำอะไรบ้าง จะมาเล่าคร่าวๆโครงๆให้ฟัง

1. ปลดหนี้
3. ทำบ้านให้เสร็จ
2. มีเงินเดือน

มาไล่ทีละข้อ

## ปลดหนี้

ในการทำบ้าน ต้องใช้เงินเยอะมาก ผมเป็นคนต้องไปดูแลการสร้างบ้านกับแม่ด้วยกัน ตั้งแต่ดูแลจ้างช่าง สั่งของ ไปขนของ ดูการทำงาน เช็คความเรียบร้อย เก็บของในไซท์ ดูแลช่าง จัดการเวลา ทุกอย่างแทบจะทำเองกันทั้งหมด เป็นรับเหมาย่อมๆเลยก็ว่าได้

และทุกขั้นตอน ก็เต็มไปด้วยค่าใช้จ่าย ทั้งโดยตรง และแอบแฝงต่างๆรายทาง เรียกได้ว่า แทบจะเทเงินเก็บหมดทั้งชีวิต (และหนี้บัตรอีกสองสามใบ) เพื่อให้การสร้างบ้านเป็นไปด้วยความเรียบร้อย ไม่ติดขัด

*เพราะถ้าโครงสร้างบ้านและสิ่งจำเป็นไม่เรียบร้อย เราก็จะอยู่กับบ้านที่ไม่แข็งแรงและมีปัญหาในอนาคตอย่างแน่นอน*

เป้าหมายแรกของปีนี้ ก็คือการปลดหนี้ที่คั่งค้าง ทั้งบัตรเครดิตและสินเชื่อ

## ทำบ้านให้เสร็จ

จากที่เล่าไปว่า เราดูแลการสร้างบ้านตั้งแต่ลงเข็ม ตอนนี้อยู่ขั้นตอนการติดตั้งห้องน้ำ ซึ่งทุกขั้นตอน มีปัญหาทุกขั้นตอน

ไม่ว่าจะดูแลหาช่างที่ว่างและมีฝีมือมาทำงานให้เราที่จะคอยแก้ปัญหา ช่วยดูแล ที่สำคัญคือ รับผิดชอบ

ผมเลยตั้งว่า จะช่วยแม่ดูแลการสร้างบ้านไปจนกว่าจะเสร็จสิ้นเรียบร้อย คาดว่าจะสามารถเข้าอยู่ได้ในสิ้นเดือนมกราคมอย่างเร็วที่สุด

ก็ไม่ใช่ว่าจะหยุดทำงานไปโดยสิ้นเชิง เพราะก็ทำสลับไปช่วยดูตลอด แค่อยากมาเคลียร์ว่า เราจะโฟกัสที่บ้านเป็นหลักให้เสร็จ แล้วถึงจะมาทำงานออนไลน์เต็มตัวอีกที

## มีเงินเดือน

ผมตอนนี้ไม่ได้ทำงานประจำมา 9 เดือนแล้ว เป้าหมายการทำงานในตอนนี้ผมเปลี่ยนไป ผมอยากทำงานแบบที่สามารถทำที่ไหน เวลาไหนก็ได้ เพราะเวลานั้น มีค่ามากกว่าที่จะเอาไปให้กับบริษัทใดบริษัทหนึ่ง

เป้าหมายข้อนี้เลยไม่ใช่การกลับไปทำงานประจำอีก แต่เป็นการสร้างรายได้เป็นเงินเดือนที่เข้าอย่างสม่ำเสมอทุกเดือน ตั้งใจไว้ว่าจะทำให้เท่ากับเงินเดือนที่เคยทำได้ตอนทำงานประจำ แต่ตอนนี้ตั้งไว้ที่ 15,000 บาทต่อเดือน ให้มีเงินไว้ใช้ชีวิตประจำวันได้ก่อน

## แล้วยังไงต่อ?

ทั้งสามข้อหลักที่ผมตั้งใจจะทำให้สำเร็จลุล่วงในปีนี้ (อยากให้สำเร็จตั้งแต่เดือนแรกเลยแหละ 555) ผมอยากมาเผยแพร่ให้ทุกคนได้เป็นสักขีพยานว่า นายมังกรเขียวคนนี้ จะทำสามข้อนี้ให้สำเร็จให้จงได้เลย!

เพราะผมเชื่อว่า การลั่นวาจาอะไรไป มันมีแรงกดดันจากคนรอบตัว แล้วยิ่งผมเป็นคนที่ต้องมีคนจ้องถึงจะทำงาน เลยเอามาโพสให้โลกรู้เลยว่า **ฉันจะต้องทำให้สำเร็จให้ได้เลย!**

### ในวันนี้อยากอัพเดทเพียงเท่านี้ก่อน

ตั้งใจว่าจะอัพเดทให้เหล่าผู้ติดตามที่น่ารักทุกคนได้ทราบอย่างน้อยวันละ 1 ครั้ง

จะได้รู้ว่า เราจริงจังนะ อย่าเพิ่งหนีไปไหนไกล

ขอบคุณมากๆที่ติดตามกัน และฝากให้นายมังกรเขียว แอดลาสซีซัน คนนี้ เป็นคนที่คุณเลือกให้ใช้เวลาด้วยกันนะครับ!

	- มังกรเขียว atlastseason

